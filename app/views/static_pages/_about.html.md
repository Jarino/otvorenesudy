# O projekte

Dobré fungovanie súdneho systému má zásadný vplyv na kvalitu verejného života a demokracie. Fungujúce a dôveryhodné súdnictvo je predpokladom pre dobré podnikateľské ale aj bežné občianske prostredie na život.
Slováci so stavom súdnictva nie sú spokojní.  Podľa <a href="http://ec.europa.eu/public_opinion/archives/ebs/ebs_374_en.pdf"> Eurobarometra z jesene 2009 </a> len 29 % Slovákov dôveruje súdom. Zároveň každá dvanásta domácnosť, ktorá prišla do kontaktu so súdnictvom, zaplatila podľa prieskumu <a href="http://www.transparency.sk/sk/kazda-piata-domacnost-zaplati-rocne-aspon-jeden-uplatok/"> Globálneho barometra korupcie </a> z roku 2013 úplatok. 

O činnosti sudcov a súdov pritom veľa nevieme, aj kvôli obmedzeniam v prístupe k informáciám, ktoré sú pri poslancoch alebo vláde miernejšie.  

Zároveň diskusie o fungovaní a kvalite súdnictva trpia dvoma neduhmi. Po prvé, často sú paušalizujúce („sudcovia sú skorumpovaní“) bez jasného pomenovania vinníkov alebo problémov. Po druhé – množstvo diskusií sa vedie v rámci zbytočne úzkej skupiny odborníkov z právnych profesií.
Projekt Otvorené súdy je príspevkom k zlepšeniu diskusie o slovenskom v súdnictve troma spôsobmi:

<ol><li> Zlepšuje dostupnosť údajov o činnosti a výkonnosti súdov a sudcov </li> 
<li> Tieto dáta prepája a umožňuje porovnávanie </li>
<li> Robí tak adresne – na úrovni jednotlivých sudcov a súdov </li></ol>

Ďalšie informácie o projekte nájdete zodpovedané v **Sekcii často kladených otázok** 

Projekt Otvorené súdy vznikol vďaka podpore sekretariátu <a href="http://www.transparency.org"> Transparency International </a> v Berlíne a <a href="http://www.restartslovensko.sk/"> projektu Reštart </a> organizovanému <a href="www.cpf.sk"> Centrom pre filantropiu </a>. 

Za hosting projektu ďakujeme <a href="http://www.petitpres.sk"> spoločnosti Petit Press</a>, prevádzkovateľovi portálu <a href="http://www.sme.sk"> sme.sk </a>.

Za pomoc veľmi pekne ďakujeme aj: Pavlovi Nechalovi, Kataríne Batkovej, Chrisovi Wormanovi, Milene Marin a ďalším kolegom.
