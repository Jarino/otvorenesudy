# Často kladené otázky

## O projekte
<ol>
<li>__Čo je cieľom projektu?__ </li>

Cieľom projektu Otvorené súdy je na základe dát zvýšiť tlak na kvalitu slovenského súdnictva. Stránka na základe verejne dostupných dát  sprehľadňuje činnost súdov a sudcov a umožňuje ich porovnanie.

Dlhodobým cieľom <a href="www.transparency.sk">Transparency International Slovensko </a> je prispieť k vývoju kvalitatívnych aj kvantitatívnych indikátorov, ktoré by umožňovali merať kvalitu a zmeny kvality v súdnictve na úrovni súdov a sudcov.

<li>__Čo môžem na portáli robiť?__</li>

Stránka poskytuje informácie o činnosti <a href="otvorenesudy.sk/courts/search"> súdov</a>, <a href="otvorenesudy.sk/judges/search"> profily sudcov</a>, <a href="otvorenesudy.sk/hearings/search"> historické aj budúce pojednávania</a> a <a href="otvorenesudy.sk/decrees/search">viac ako pol milióna súdnych rozhodnutí.</a> 

<li>__Kto sú autori projektu?__ </li>

Autormi projektu sú <a href="wwww.transparency.sk">Transparency International Slovensko</a> Samuel Molnár a Pavol Zbell.

<li>__Kto to platí?__</li>

Projekt Otvorené súdy vznikol vďaka podpore sekretariátu <a href="http://www.transparency.org"> Transparency International </a> v Berlíne a <a href="http://www.restartslovensko.sk/"> projektu Reštart </a> organizovanému <a href="www.cpf.sk"> Centrom pre filantropiu. </a> 
Za hosting projektu ďakujeme <a href="http://www.petitpres.sk"> spoločnosti Petit Press</a>, prevádzkovateľovi portálu <a href="http://www.sme.sk"> sme.sk </a>.

<li>__Ako môžem pomôcť?__</li>

Používajte stránku, dajte o nej vedieť známym, ktorých by mohla zaujímať. Sledujte novinky na <a href="www.facebook.com/otvorenesudy">Facebooku</a>. Ak môžete, prosím, zvážte <a href="http://transparency.darujme.sk/238/"> finančnú podporu</a>.
</ol>

## Dáta

<ol>
<li>__Odkiaľ pochádzajú použité dáta?__</li>

Portál využíva výhradne dáta zverejnené alebo sprístupnené verejnými inštitúciami.  

Za ich vecnú správnosť autori nenesú zodpovednosť.  
Použité dáta  boli štandardizované a navzájom prepojené. 

</ol>
<ul>
<li>Súdne pojednávania: http://www.justice.gov.sk/Stranky/Pojednavania/Pojednavania-uvod.aspx  
<li>Súdne rozhodnutia: http://www.justice.gov.sk/Stranky/Sudne-rozhodnutia/Sudne-rozhodnutia.aspx  
<li>Štatistiky o súdoch Ministerstva spravodlivosti: http://www.justice.gov.sk/Stranky/Sudy/Statistika-sudy.aspx  
<li>Majetkové priznania sudcov: http://www.sudnarada.gov.sk/majetkove-priznania-sudcov-slovenskej-republiky/
<li>Dátum menovania do funkcie: poskytnuté <a href="http://www.nrsr.sk">NR SR</a> a <a href="http://www.prezident.sk"> Kanceláriou prezidenta SR </a>.
<li>Ročné štatistické výkazy o činnosti sudcov poskytnutné Ministerstvom spravodlivosti (http://www.justice.gov.sk/rsvs/) 
</ul>
<ol>
Mediálne dáta pochádzajú z článkov na spravodajských portáloch: sme.sk, sme.sk, tyzden.sk,  webnoviny.sk,  tvnoviny.sk,  pravda.sk,  etrend.sk,  aktualne.sk.

<li> ___Ako často sú dáta aktualizované__ </li>

Za bežnej prevádzky plánujeme aktualizovať denne dáta o pojednávaniach. Dáta o o rozhodnutich by sme radi aktualizovali najmenej raz za 7 dní.

<li>__Našiel som chybu, čo mám spraviť?__</li>

Napíšte nám, prosím, čo najpresnejší popis chyby a zašlite nám ho e-mailom na admin@otvorenesudysk. Väčšinu nedátových chýb by sme mali vedieť jednoducho odstrániť.

<li>__Sú dáta úplné?__</li>

Dobrá otázka. Úplné v zmysle vernej, lepšej a použiteľnejšej kópie, by mali byť súdne rozhodnutia.

Informácie o súdnych konaniach by mali byť úplnejšie – Otvorené súdy by mali poskytovať viac dát ako stránka ministerstva spravodlivosti.

<li>__A čo dátové chyby?__</li>

Tie sú náročnejšie na opravu – dáta mohli byť chybné pred tým ako sme ich získali, alebo sme niečo pokazili my.  Snažíme sa, aby chýb bolo najmenej a do budúcna plánujeme pracovať na elegantnom riešení opravy chýb.
</ol>

## O sudcoch:
<ol>
<li>__Ozaj máme vyše 2 2000 sudcov?__</li>

Nie. Na Slovensku máme čosi cez  1 500 činných sudcov, ich presný aktuálny počet nevieme povedať – jednak pre zlé zdrojové dáta, ale aj preto že sudcovia môžu mať prerušený výkon funkcie.  

<li>__Kto sú tí zvyšní? Kto sú VSÚ?__</li>

VSÚ sú takzvaní „vyšší súdni úradníci“, ktorí pomáhajú sudcom a môžu vydávať aj vybrané súdne rozhodnutia. Celkovo je na Slovensku vyše 1 000.

Keďže Ministerstvo spravodlivosti nemá zoznam vyšších súdnych úradníkov, boli identifikovaní ako osoby, ktoré vydali súdne rozhodnutia a zároveň neboli v zozname sudcov. Následne boli označení ako "pravdepodobne VSÚ".


<li>__Sudcovia nemajú uvedené predošlé pôsobisko.__</li>
O tomto vieme. Sudcovia majú uvedené len aktuálne, príp. posledné pôsobisko. Ak budeme mať kapacitu, radi vymyslíme spôsob ako mapovať činnosť aj na predchádzajúcich pôsobiskách.

<li>__Nie všetci sudcovia majú životopis a motivačný list.__</li>
Aj o tomto vieme. Iba sudcovia, ktorí sa zúčastnili výberových konaní po roku 2012 majú tieto údaje.

</ol>


## O súdoch
<ol>

<li>__Nevidím Ústavný súd? Prečo?__</li>

Lebo k nemu momentálne nemáme dáta. Ústavný súd zverejňuje informácie o svojej agende samostatne, budeme sa snažiť tieto dáta na stránku získať.

</ol>

## O rozhodnutiach
<ol> 

<li>__Aké rozhodnutia sú na stránke?__</li>

Na stránke by mali byť zverejnené všetky právoplatné konečné súdne rozhodnutia vydané po roku 2012, ako aj všetky súvisiace rozhodnutia, ktoré predchádzali týmto konečným rozhodnutiam.

Úplne presne vysvetlené v <a href="http://www.zakonypreludi.sk/zz/2004-757#p82a"> zákone o súdoch.<a/>

<li> __Neviem nájsť rozhodnutie, ktoré existuje. Prečo?__ </li>

Može ísť o jeden z nasledujúcich prípadov:

* Je tesne po jeho vydaní. Rozhodnutia musia byť zverejnené do 15 pracovných dní po nadobudnutí ich právoplatnosti.  
* Šlo o rozhodnutie, v ktorom bola vylúčená verejnosť.
* Niečo sa na portáli pokazilo :( Dajte nám prosím vedieť na admin@otvorenesudy.sk
